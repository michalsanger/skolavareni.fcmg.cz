---
title: Itálie na stole
---

27.11.2011

## Tyčinky z chlebového těsta s rozmarýnem

- **500 g** hladké pšeničné mouky
- **350 ml** vlažné vody
- **20 g** droždí
- **10 g** soli
- čerstvý rozmarýn

#### Postup

Zpracujeme hladké těsto a ve stabilní teplotě necháme vykynout na dvojnásobek. Poté vytvarujeme tenké tyčinky a položíme na plech. Po cca 15 minutách pečeme na 210 °C dozlatova.

## Prosciutto se salátkem z čočky beluga

Na 4 porce
- **200 g** čočky
- sůl
- **200 g** řapíkatý celer (oloupat škrabkou jako chřest)
- **300 g** rajčat (bez semínek, semínka spolu s oškrábaným celerem lze použít do vývaru)
- **150 g** parmezánu
- 1 česnek
- **1 pl** sekané petrželky
- **50 ml** olivový olej
- **30 ml** balsamico ocet
- sůl, pepř
- prosciutto

#### Postup

Čočku uvařit a osolit až ke konci. Rajčata spařit a oloupat, spolu s oškrábaným řapíkatým celerem nakrájet na malé kostičky. Sýr nakrájet na mini kostičky. Smíchat s čočkou a marinovat zálivkou z balsamica, oleje a petrželky.

Servírovat s malým listovým salátem, zakápnutým olivovým extra virgin olejem.

## Cipollatta - italská cibulačka se špekem

4 porce
- **400 g** cibule bílá
- **80 g** pancetta
- **80 ml** olivový olej sansa
- **1 pl** másla
- **1 kl** cukr
- **200 g** rajčat - dle sezony z konzervy
- **1 l** vývar
- toastový chleba
- sýr

#### Postup

Nudličky pančety v širokém hrnci orestovat a dát stranou. Na výpek dát olivový olej a máslo. Na tuku restovat nudličky cibule s cukrem do zlatova cca 15 minut. Přidat rajčata a zarestovat. Poté zalít vývarem a dusit do úplného změknutí cibulky.

Toasty pokapat olivovým olejem a dát zapéct se sýrem a petrželkou.

## Domácí těstoviny s mušlemi vongole

Na 4 porce
- **800 g** mušlí
- **80 ml** olivový olej
- **50 ml** bílé víno
- **50 g** cibulky
- česnek, sůl, pepř, feferonka, plochá petrželka

### Těstoviny

- **150 g** hladké mouky
- **60 g** hrubé mouky nebo semoliny
- **1** vejce
- **2** žloutky
- **1 pl** olivového oleje
- sůl, voda

#### Postup

Vypracovat hladké těsto a nechat hodinu odležet, poté vyrobit tagliatelle.

Na olivovém oleji opéct mušle a zalít bílým vínem. Nechat dusit do otevření. Vývar scedit, nesolit, nekořenit.

Na dalším oleji opéct cibulku, feferonku a česnek a zalít vývarem. Zredukovat na požadovanou hustotu tak, aby se v něm uvařené těstoviny krásně obalily. Posypat nasekanou petrželkou.

## Telecí ramínko na chianti se zeleninou a bramborové pyré

Na 4 porce

- **800 g** telecí ramínko nebo líčka nebo plec
- sůl, pepř
- olej na opečení
- **300 g** kořenové zeleniny (cibule, mrkev, řapíkatý celer)
- **100 g** rajčata
- **30 g** rajčatové pyré
- **1/4 l** chianti
- **1** česnek
- vývar
- tymián, rozmarýn, šalvěj, bobkový list
- na posypání mini kostičky starého pečiva se špekem na olivém oleji
- vařená brokolice na ozdobu

### Bramborové pyré

- brambory
- máslo
- mléko
- sůl

#### Postup

Z ramínka seříznout vnitřní blánu (nechat do vývaru), vnější je OK. V případě potřeby zpevnit síťkou (síťku narolovat na plechovku ležící na stole, maso nechat propadnout vlastní vahou). Zprudka opéct telecí ramínko (klidně i na sádle, brava omáčky je dána hloubkou opečení mrkve), osolit, opepřit.

Na výpeku orestovat postupně zeleninu v pořadí mrkev, celer, cibule. Zarestovat rajčata. Zalít vínem a nechat zredukovat. Vrátit ramínko a zalít vývarem. Dusit do měkka. Ke konci přidat bylinky a česnek. Přecedit a sós zredukovat do správné konzistence.

Na bramborové pyré uvařit brambory ve slané vodě, přepasírovat přes síto a šléháním metlou smíchat s máslem a mlékem. Dochutit. Může být i s celerem, špenátem (oblanšírovat, vysušit, rozčoprovat) nebo rukolou.

Ozdobit vařenou brokolicí.

## Jahody se starým balsamicem a zmrzlinou amaretto

Na 600 g zmrzliny

- **3** žloutky
- **1** vejce
- **80 g** cukr krupice
- **3 pl** likéru amaretto
- **1 dcl** bezinkového sirupu v případě nealko varianty
- **80 g** keksy amaretto
- **250 ml** smetana na šlehání

#### Postup

Vejce a žloutky šlehat ve vodní lázni na cca 82 °C. Přidat likér a zachladit. Přidat vyšlehanou smetanu a nasekané keksy. Formičku vystlat folií a naplnit zmrzlinovou masou. Nechat zmrznout minimálně 3 hodiny.

Jahody nakrájet na mini kostičky a dochutit starým balsamicem.
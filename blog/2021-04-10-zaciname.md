---
title: Začínáme
author: Michal Sänger
author_image_url: https://graph.facebook.com/611217057/picture/?height=200&width=200
---

Něco málo o vzniku tohoto webu.

<!--truncate-->

V sobotu 10. dubna 2021 jsem si konečně našel chvíli a zrealizoval nezbytné minimum pro rozběhnutí projektu, který jsem už dlouho nosil v hlavě.

Kurzy vaření, které v brněnské restauraci U Kastelána pořádal Michal Göth, měly blahodárný vliv na životy nemalého počtu jejich účastníků. Ucelený soubor všech receptů, ideálně doplněný i o fotografie, jsem od té doby už několikrát postrádal a možná nebudu sám, kdo si rád zavzpomíná a případně i něco podle receptu znovu uvaří.

Díky pečlivosti Alenky Velebové a Jarka Doláka jsem už nějakou dobu měl nascanované materiály z většiny kurzů, zbývalo si na to konečně sednout a začít přepisovat. Nejprve jsem se ještě Mistra doptal na souhlas a když mi ho nadšeně udělil mohl jsem se pustit do díla.

Plán je jednoduchý. Postupně zveřejňovat recepty z jednotlivých kurzů, dohledávat v archivu fotek a technicky zajistit bezúdržbový provoz.
